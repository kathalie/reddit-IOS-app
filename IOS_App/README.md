# Lab 2

## TODO:
- Створити проект на основі Single-page application в xcode.
- Реалізувати (бажано окремим компонентом) роботу з запитами. (Див. пояснення нижче)
- Створити PostViewController, з UIView, розташованою по центру. Вона має містити всі елементи, як показано на зображенні, що додається (UI_example.png).
- Реалізувати викачування одного поста при запуску додатку і відображення реальних даних поста на UI елементах PostViewController.
- Додати до поста поле saved: Bool (поки заповнювати випадково), що означатиме, чи користувач позначив пост як збережений для легкого доступу. Відображати станом кнопки bookmark (іконка filled/звичайна).


## Щодо роботи з API:
Продумати спосіб роботи з запитами так, щоб це було зручно і запит можна було виконувати з параметрами (абстрагуючись від самої URL).

На прикладі https://www.reddit.com/r/ios/top.json?limit=1 показати застосування новоствореного компонента. В запиті зробити можливість зміни параметрів subreddit (в даному випадку "ios"), limit та after. Передбачити розширюваність вашої імплементації.

Отримамі дані розпарсити на зручні в подальшій роботі структури даних за допомогою протоколу Codable.


Примітка 1: використовувати URLSession

Примітка 2: необхідні для подальшого використання у нашому додатку поля показано на зображенні в цьому завданні (reddit_api_properties.jpeg).

Примітка 3: поле username перейменували на author_fullname

Примітка 4: в URL для зображення потрібно замінити всі входження &amp; на &, щоб все працювало коректно


## Щодо UI:
Кольори та стилі довільні (але відповідно до HIG - Human Interface Guidlines), основна вимога — елементи не мають сплюскуватись чи накладатись один на оден при жодній орієнтації екрану жодного підтримуваного пристрою (SE1 – 13 Pro Max). Layout має бути несуперечливим і однозначним. Підтримка темної теми необхідна. Використовувати іконки SF.

Планшети не підтримуємо. (Виставити відповідні налаштування в проекті).

Для завантаження картинки з URL одразу в UIImageView можна використовувати SDWebImage чи Kingfisher.




# Lab 3

1. Створити PostListViewController (можна на базі UITableViewController), що містить PostTableViewCell як Prototype Cells. Для вмісту PostTableViewCell можна використовувати в'ю з попередньої роботи. Пізніше (в наступній практичній) кнопка фільтрування збережених постів буде переводити список в режим відображення тільки збережених постів. (Див. мал. 1)

2. Додати пейджинг до списку постів. При прокручуванні до кінця списку потрібно завантажувати наступну порцію постів. (Можна підвантажувати нову порцію трішки заздалегідь, щоб працювало більш гладко). Можна використовувати scrollViewDidScroll метод UITableViewDelegate. Щоб довантажити нову порцію, потрібно виконати запит https://www.reddit.com/r/ios/top.json?limit=1&after=t3_st5ywl, де limit відповідає за розмір порції (краще брати 10-20) і after це те, що в полі after в останнього завантаженого поста.

3. Обрамити в'ю з попередньої роботи в простенький PostDetailsViewController (див. мал. 2) та створити простий флоу по екранах (див. мал. 3). Початковим екраном є PostListViewController, при виборі конкретного поста, потрібно здійснювати перехід на PostDetailsViewController, що відображатиме інформацію про відповідний пост.




# Lab 4

До вже існуючого додатку додати:

1. Обробник для натиску на кнопку "Share", що буде відкривати UIActivityViewController і відправляти посилання на пост. (За потреби додати поле url до поста).
2. Додати менеджмент поведінки постів за полем isSaved: збережені пости мають зберігатись на пристрої (наприклад у файлі .json у User Documents directory за допомогою FileManager.default) між сесіями програми і бути доступними і без підключення до інтернету. Коли завантажується набір постів з сервера, потрібно перевіряти, які з них вже збережені, щоб isSaved відображалось правильно.
3. Обробник для кнопки "Save", що буде змінювати значення isSaved для конкретного поста.
4. У режимі показу збережених постів зверху списку додати поле пошуку і при введенні символів у поле фільтрувати за title збережені пости в списку.



# Lab 5

До вже існуючого додатку додати:

По подвійному тапу на зображення виконувати зберігання поста (те саме, що "Save") і показувати анімацію показування/зникання іконки Bookmark (поверх зображення чи плейсхолдера), намальованої за допомогою UIBezierPath та CALayer. (Рис. 1)
